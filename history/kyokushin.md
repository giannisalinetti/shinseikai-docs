# La scuola Kyokushin di Mas Oyama

Lo stile di karate **Kyokushinkai** (Associazione per l'estrema verità) 
venne fondato dal maestro **Masutatsu Oyama** (1923-1994), altresì noto come
**Mas Oyama**.
Mas Oyama, di origine coreana, nacque a Gimje, nell'atttuale Corea del Sud da 
una famiglia benestante e iniziò lo studio delle arti marziali dal un coreano
che lavorava nella fattoria della sorella in Manciuria. Pratico successivamente
sia il Judo che la Boxe.
Entrato nel 1938 nella scuola imperiale di aviazione, subì fortemente il senso 
della sconfitta giapponese nella seconda guerra mondiale al punto che di notte
partecipava spesso in risse con le pattuglie americane dopo il suo traferimento
a Tokyo nel 1946.

Frequentò l'università di Takushoku dove fu accettato come 
allievo del maestro **Gichin Funakoshi**, con cui studiò per due anni, per poi
studiare per diversi anni lo stile **Gōjū-ryū** con il maestro **So Nei Chu**,
a sua volta studente del fondatore dello stile **Chojun Miyagi**.
Oyama conserva un ricordo importante del suo maestro, che lo guidò verso 
l'abbandono delle abitudini rissose e lo spinse ad un lavoro spirituale e 
filosofico su se stesso, oltre che fisico.
L'influenza del Gōjū-ryū, stile di karate improntato sulla resistenza e forza
fisica, ebbe un peso importante nello sviluppo dello stile personale di Oyama.

Successivamente si ritirò in solitudine sul monte **Kiyozumi** nella prefettura di 
Chiba per allenare mente e corpo. Qui rimase per 14 mesi e sviluppo l'evoluzione
del suo stile di Karate a pieno contatto. In questo periodo lo accompagno un 
unico testo, il **Libro dei Cinque Anelli** di **Miyamoto Musashi**, leggendario
samurai giapponese, che lo influenzò profondamente.
In realtà Oyama non partì solo: ad accompagnarlo c'era un suo allievo, Yashiro,
che cedetto dopo 6 mesi di allenamento, lasciando il maestro solo ad allenarsi
sul monte. 

Aprì a Tokyo nel 1953 il suo primo Dojo, denominato "Oyama Dojo" in cui 
inizialmente si praticava una forma di Goju-Ryu rafforzata dallo stile sviluppato
da Oyama nell'allenamento sul monte Minobu.
Il nome **Kyokushinkai** apparirà solo nel 1957 durante una cerimonia del Dojo.

Durante questo periodo e successivamente Oyama accrebbe la propria popolarità 
in Giappone e oltreoceano durante le sue dimostrazioni di Karate itineranti,
spesso accompagnate da rotture di tegole e assi di legno e combattimenti con 
i tori.

Nel 1961 uno dei suoi studenti, **Tadashi Nakamura** si qualifica primo durante
l'All Japan Student Open Karate Championshi.
Nel 1968 si svolse il primo All-Japan Full Contact Karate Open Championships, che
si tiene da allora con frequenza annuale.
Nel 1975 si svolse il primo World Full Contact Karate Open Championships a Tokyo,
protraendosi tutt'oggi con frequenza quadriennale.

Mas Oyama muore il 19 aprile 1994 a causa di un cancro al polmone, all'età di 
70 anni. Nomina **Akiyoshi Matsui** come suo successore a capo dell'organizzazione.
Da questo momento in poi la scuola vedrà una frammentazione in diverse scuole 
e correnti distaccatesi per motivi a volte stilistici, a volte organizzativi.

## Lo stile Kyokushin
Lo stile del karate Kyokushin, sebbene abbia derivazioni dal Goju-Ryu e dallo 
Shotokan, prevede il pieno contatto e pone l'enfasi sul condizionamento 
dell'artista marziale che deve poter affrontare uno scontro (Kumite) senza 
protezioni. Le protezioni sono consentite in fase di allenamento.
L'allenamento è tipicamente molto rigoroso e impegnativo dal punto di vista 
fisico.
Sono proibiti i pugni (tsuki) al viso ma non i calci (geri). Sono proibite le
prese al Karategi e alla testa per clinch.
In gara è previsto il KO (Ippon).

## Esponenti contemporanei
Tra gli esponenti contemporanei degni di menzione dello stile Kyokushin:
- Andy Hug (poi passato al Seidokaikan)
- Kazumi Hajime
- Shokei Matsui
- Kenji Midori
- Fransico Filho

